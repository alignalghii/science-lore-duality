A kőzetlemez becsúszott a köpenybe, és vulkánosság jelent meg. A súrlódó kőzetlemezből szellem-gyerekek szabadultak ki, fölszálltak, behatoltak az asszonyok méhébe, és gyerekként megszülettek. A törzsbeli öregek őrizték és gondozták a titkot, és továbbadták az erre érdemes fiataloknak.

A csillagok születésénél gázfelhő húzódik össze. Az álomidőbeli ősök kalandjai során születtek a csillagok is. Eleinte vadászatok, üldözések zajlottak le, ezek hősei az égre kerültek, így lettek a csillagok, ezek azonban egyúttal összehúzódó gázfelhők is, működésüket a termodinamika és a részecskefizika határozza meg. A négy kölcsönhatás pedig valójában négy testvér, akik egyetlen gyermek négy részre hasadásakor jöttek létre az ősrobbanás során. Egy bizonyos eredeti gyermek négy részre szakadt, mert már nem jutott hozzá ahhoz a táplálékhoz, amely születésekor még megvolt. A gyerek a földből vette táplálékát, mert a föld akkor még közvetlenül is tápláló volt, de később már nem lett az: megjelentek az állatok, a föld meg a maihoz hasonlóvá vált, az állatok meg egyediséget és mozgást kaptak.

Az  eszkimó nyelv nehéz, és az algebra is az. A polinomok az első eszkimó sámán segítőszellemeiként jöttek létre, ez hagyott nyomot azóta is az eszkimó nyelvben. Amikor az első eszkimó sámán lemerült a földbe első alvilági utazása során, akkor történt az első polinomos helyettesítés kiszámolása is, majd létrejött a gyűrűk, ideálok fogalma is. A belföldi vidékekre tett útja során találkozott a sámán először a komplex számokkal, a harmadfokú polinomokkal való harcai során, ahol végül sikerült is visszaszereznie a polinom által elrabolt lelket, annak gyökeként. Ez úgy történt hogy... valamikor régen egy kicsiny hókunyhóban élt egy eszkimó család — később belőlük másod- és harmadfokú polinomok lettek. Egyik nap az egyik fiú betegen ébredt, egy harmadfokú polinom, amelynek furcsa módon volt megoldása, a casus irreducibilis. Apja maga sámánkodott a beteg fiú fölött, majd saját bátyját hívta — azaz a fiú nagybácsiját — aki még nagyobb sámán volt. Tudták róla, hogy sokat járt a kategóriaelmélet és az absztrakt algebra földjén, így különös, számukra ismertlen mágiákkal és szellemekkel volt ismerettsége. Ők maguk ezt nem ismerték, de valaha maguk is ejtettek olyan különös rénszarvasokat, kikben a bácsi felismerte a komplex számokat. Az állatok szellemit ki kellett engesztelni. Azok a segítő szellemei is lettek valóban, és íme, most segítettek is, a fiú meggyógyult. A komplex számoknak a másodfokú polinomok megoldásában nincs gyakorlatias értelemben vett hozadékok, de a harmadfokú polinomoknál a casus irreducibilis esetben tagadhatatlan a gyakorlati hasznosíthatóságuk. A család egyik nőtagja, a fiú unokatestvére ugyanaz egyébként, aki a “[The girl who watched in the night-time](https://sacred-texts.com/nam/inu/eos/eos05.htm)” alakjában a hollót, majd a rókát megvárta, meglasszózta, a hollót elengedte, a rókát tárgyalásra bírta, és a felbujtót színvallásra kényszerítette.

Volt egy nagy folyó, ennek mentén különöző törzsek éltek: eszkimók, csukcsok, tunguzok. Ezek nem valódi tunguzok, csukcsok, eszkimók voltak, hanem a lakói szellemek voltak, a matematikai szellemei. Táplálékukat halászattal, vadászattal, gyűjtögetéssel szerezték, de a folyó vadjai-halai szintén szellemek voltak, matematikai tételek, fogalmak maguk is. A valódi matematika fogalmai így is keletkeztek, és ma is megvan az eredeti, ősi életük, csak azt mi nem látjuk, mi azokat csak matematikai alakjaikban ismerjük, statikusan, pedig emögött valódi, átélt, dinamikus életek húzódtak meg.
