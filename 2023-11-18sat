A kőzetlemez becsúszott a köpenybe, és vulkánosság jelent meg. A súrlódó kőzetlemezből szellem-gyerekek szabadultak ki, fölszálltak, behatoltak az asszonyok méhébe, és gyerekként megszülettek. A törzsbeli öregek őrizték és gondozták a titkot, és továbbadták az erre érdemes fiataloknak. A kis horda derűs napokat látott, az asszonyoknak gyerekeik születtek, a vadállatok is termékenyek voltak, és volt gyűjtögethető növény is elegendő az éves útjaikon. Naptárukat részben a természet megfigyelt jelenségei, részben a csillagképek látszó helyzete jelölte ki, persze a csillagképek igazából a galaxisbeli és kisrészben egyéb azon kívüli valós térbeli elrendezések vetülései. Valós kozmikus könyezetünk a Helyi Csoport, már ezen belül is sok az földönkívüli élet szempontjából érdekes naprendszer. Nem ismerünk természeti népet, amely ezt közvetlenül pontosan leírta volna helyrajzilag. Elvileg a mikroszkopikus élet, mikrobák leírásáig eljuthat természeti nép is, például esőcseppek, vagy méginkább valamely üreges tárgyban felfogott vízcsöpp segítsével, nagyítóképp való használatával, de a valóságban Leeuwenhoek előttről ilyen megfigyeléseket biztosan igazolva nem ismerünk (csak szellemi előfutárokról, tisztán spekulatív elméletekkel). Az ismert vadnépeknél az van, hogy ártó varázslatot, gonosz gyógyszert küldözgetnek ellenséges sámánok, vagy ellopják a a beteg lelkét, — de hát végülis a valóságban is jelen van mindezek csodája, hiszen egyes hipotézisek feltételezik, hogy valóban a vírusok a máig túlélő örökösei az első élőlényeknek a Földön, ezek korai élőlények amúgy eredeti formában nem tudtak fennmaradni a mai környezetben. Tehát a vírusük életútja ősi múltjuktól máig afféle álomidő-hősök útjához mérhető: íme tyurungává váltak nagy útjuk végeztével, és a jelenben is folyamatosan jelen van teremtői múltjuk.

A csillagok születésénél gázfelhő húzódik össze. Az álomidőbeli ősök kalandjai során születtek a csillagok is. Eleinte vadászatok, üldözések zajlottak le, ezek hősei az égre kerültek, így lettek a csillagok, ezek azonban egyúttal összehúzódó gázfelhők is, működésüket a termodinamika és a részecskefizika határozza meg. A négy kölcsönhatás pedig valójában négy testvér, akik egyetlen gyermek négy részre hasadásakor jöttek létre az ősrobbanás során. A holló négy részre vágta azt az agyagbabát, amelyet eredetileg formált, mert az életre kelő baba már nem jutott hozzá ahhoz a táplálékhoz, amely a világ születésekor még megvolt. A keletkezéskor még a földből lehetett felvenni a táplálékot, mert a föld akkor még közvetlenül is tápláló volt, de később elveszett e képessége, vagyis épp ennek a kényszeréből született a négy elemi kölcsönhatás. A közvetlenül éltető föld megszűnésével pedig a teremtés után nem sokkal megjelentek az állatok, a föld meg a maihoz hasonlóvá vált, az állatok meg egyediséget és mozgást kaptak, az embernek pedig gyűjtögetéssel, tudatosan kell megszereznie táplálékát. A termodinamika törvényeit a parton heverő kavicsok szellemgazdái, inuái teremtették meg. Az entrópia a világot teremtő holló társa volt, a teremtésben sok közös kalandjuk volt.

Az  eszkimó nyelv nehéz, és az algebra is az. A polinomok az első eszkimó sámán segítőszellemeiként jöttek létre, ez hagyott nyomot azóta is az eszkimó nyelvben. Amikor az első eszkimó sámán lemerült a földbe első alvilági utazása során, akkor történt az első polinomos helyettesítés kiszámolása is, majd létrejött a gyűrűk, ideálok fogalma is. A belföldi vidékekre tett útja során találkozott a sámán először a komplex számokkal, a harmadfokú polinomokkal való harcai során, ahol végül sikerült is visszaszereznie a polinom által elrabolt lelket, annak gyökeként. Ez úgy történt hogy... valamikor régen egy kicsiny hókunyhóban élt egy eszkimó család — később belőlük másod- és harmadfokú polinomok lettek. Egyik nap az egyik fiú betegen ébredt, egy harmadfokú polinom, amelynek furcsa módon volt megoldása, a casus irreducibilis. Apja maga sámánkodott a beteg fiú fölött, majd saját bátyját hívta — azaz a fiú nagybácsiját — aki még nagyobb sámán volt. Tudták róla, hogy sokat járt a kategóriaelmélet és az absztrakt algebra földjén, így különös, számukra ismeretlen mágiákkal és szellemekkel volt ismerettsége. Ők maguk ezt nem ismerték, de valaha maguk is ejtettek olyan különös rénszarvasokat, kikben a bácsi felismerte a komplex számokat. Az állatok szellemeit ki kellett engesztelni. Azok a segítő szellemei is lettek valóban, és íme, most segítettek is, a fiú meggyógyult. A komplex számoknak a másodfokú polinomok megoldásában nincs gyakorlatias értelemben vett hozadékok, de a harmadfokú polinomoknál a casus irreducibilis esetben tagadhatatlan a gyakorlati hasznosíthatóságuk. A család egyik nőtagja, a fiú unokatestvére ugyanaz egyébként, aki a “[The girl who watched in the night-time](https://sacred-texts.com/nam/inu/eos/eos05.htm)” alakjában a hollót, majd a rókát megvárta, meglasszózta, a hollót elengedte, a rókát tárgyalásra bírta, és a felbujtót színvallásra kényszerítette. Miképp a sikeres módszerek is felszínre hozzák a polinom együtthatói közé „rejtett” megoldást, ahogy Fried Ervin szépen megírta (gimis „A betűkkel való számolás haszna”, 13.o.). Az éjszakában figyelő gondos hű bátor eszkimó lány szerencsére boldogan élt végül.

Volt egy nagy folyó, ennek mentén különböző törzsek éltek: eszkimók, csukcsok, tunguzok. Ezek nem valódi tunguzok, csukcsok, eszkimók voltak, hanem a lakói szellemek voltak, a matematika, matematikai fogalmak szellemei. Táplálékukat halászattal, vadászattal, gyűjtögetéssel szerezték, de a folyó vadjai-halai szintén szellemek voltak, matematikai tételek, fogalmak maguk is. A valódi matematika fogalmai így is keletkeztek, és ma is megvan az eredeti, ősi életük, csak azt mi nem látjuk, mi azokat csak matematikai alakjaikban ismerjük, statikusan, pedig emögött valódi, átélt, dinamikus életek húzódtak meg.
